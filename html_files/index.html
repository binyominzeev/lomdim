<html>
<head>
<meta charset="utf-8" />
<meta http-equiv="Content-type" content="text/html; charset=utf-8"/>
<meta name="mobile-web-app-capable" content="yes">
<meta name="viewport" content="width=device-width, initial-scale=1.0">
<title>Lomdim</title>
<link rel="stylesheet" href="lomdim.css">
</head>
<body>
<div id="container">

<h1>Psalms 92</h1>
<p dir="rtl">
<span dir="rtl" class="cl_1"><a href="p_1.html">מִזְמ֥וֹר שִׁ֗יר לְי֣וֹם הַשַּׁבָּֽת׃</a></span> 
<span dir="rtl" class="cl_2"><a href="p_2.html">ט֗וֹב לְהֹד֥וֹת לַיהֹוָ֑ה וּלְזַמֵּ֖ר לְשִׁמְךָ֣ עֶלְיֽוֹן׃</a></span> 
<span dir="rtl" class="cl_2"><a href="p_3.html">לְהַגִּ֣יד בַּבֹּ֣קֶר חַסְדֶּ֑ךָ וֶ֝אֱמ֥וּנָתְךָ֗ בַּלֵּילֽוֹת׃</a></span> 
<span dir="rtl" class="cl_3"><a href="p_4.html">עֲֽלֵי־עָ֭שׂוֹר וַעֲלֵי־נָ֑בֶל עֲלֵ֖י הִגָּי֣וֹן בְּכִנּֽוֹר׃</a></span> 
<span dir="rtl" class="cl_3"><a href="p_5.html">כִּ֤י שִׂמַּחְתַּ֣נִי יְהֹוָ֣ה בְּפׇעֳלֶ֑ךָ בְּֽמַעֲשֵׂ֖י יָדֶ֣יךָ אֲרַנֵּֽן׃</a></span> 
<span dir="rtl" class="cl_3"><a href="p_6.html">מַה־גָּדְל֣וּ מַעֲשֶׂ֣יךָ יְהֹוָ֑ה מְ֝אֹ֗ד עָמְק֥וּ מַחְשְׁבֹתֶֽיךָ׃</a></span> 
<span dir="rtl" class="cl_3"><a href="p_7.html">אִֽישׁ־בַּ֭עַר לֹ֣א יֵדָ֑ע וּ֝כְסִ֗יל לֹא־יָבִ֥ין אֶת־זֹֽאת׃</a></span> 
<span dir="rtl" class="cl_2"><a href="p_8.html">בִּפְרֹ֤חַ רְשָׁעִ֨ים <b>׀</b> כְּמ֥וֹ־עֵ֗שֶׂב וַ֭יָּצִיצוּ כׇּל־פֹּ֣עֲלֵי אָ֑וֶן לְהִשָּׁמְדָ֥ם עֲדֵי־עַֽד׃</a></span> 
<span dir="rtl" class="cl_3"><a href="p_9.html">וְאַתָּ֥ה מָר֗וֹם לְעֹלָ֥ם יְהֹוָֽה׃</a></span> 
<span dir="rtl" class="cl_4"><a href="p_10.html">כִּ֤י הִנֵּ֪ה אֹיְבֶ֡יךָ <small>׀</small> יְֽהֹוָ֗ה כִּֽי־הִנֵּ֣ה אֹיְבֶ֣יךָ יֹאבֵ֑דוּ יִ֝תְפָּרְד֗וּ כׇּל־פֹּ֥עֲלֵי אָֽוֶן׃</a></span> 
<span dir="rtl" class="cl_3"><a href="p_11.html">וַתָּ֣רֶם כִּרְאֵ֣ים קַרְנִ֑י בַּ֝לֹּתִ֗י בְּשֶׁ֣מֶן רַעֲנָֽן׃</a></span> 
<span dir="rtl" class="cl_4"><a href="p_12.html">וַתַּבֵּ֥ט עֵינִ֗י בְּשׁ֫וּרָ֥י בַּקָּמִ֖ים עָלַ֥י מְרֵעִ֗ים תִּשְׁמַ֥עְנָה אׇזְנָֽי׃</a></span> 
<span dir="rtl" class="cl_2"><a href="p_13.html">צַ֭דִּיק כַּתָּמָ֣ר יִפְרָ֑ח כְּאֶ֖רֶז בַּלְּבָנ֣וֹן יִשְׂגֶּֽה׃</a></span> 
<span dir="rtl" class="cl_4"><a href="p_14.html">שְׁ֭תוּלִים בְּבֵ֣ית יְהֹוָ֑ה בְּחַצְר֖וֹת אֱלֹהֵ֣ינוּ יַפְרִֽיחוּ׃</a></span> 
<span dir="rtl" class="cl_3"><a href="p_15.html">ע֭וֹד יְנוּב֣וּן בְּשֵׂיבָ֑ה דְּשֵׁנִ֖ים וְֽרַעֲנַנִּ֣ים יִהְיֽוּ׃</a></span> 
<span dir="rtl" class="cl_3"><a href="p_16.html">לְ֭הַגִּיד כִּֽי־יָשָׁ֣ר יְהֹוָ֑ה צ֝וּרִ֗י וְֽלֹא־<span class="mam-kq"><span class="mam-kq-q">[עַוְלָ֥תָה]</span> <span class="mam-kq-k">(עלתה)</span></span> בּֽוֹ׃ <span>{פ}</span><br></a></span> 
</p>
</div>
</body>
</html>
